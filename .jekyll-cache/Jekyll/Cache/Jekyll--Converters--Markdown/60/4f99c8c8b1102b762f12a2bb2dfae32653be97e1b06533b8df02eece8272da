I"q<p>Po przerwie wakacyjnej STWUR powraca w większym składzie, z lepszymi pomysłami i z jeszcze większym zapałem do dzielenia się naszą pasją, jaką jest analiza danych w <em>R</em>.</p>

<p>STWUR od początku miał się różnić od większości znanych nam grup entuzjastów <em>R</em> i innych języków programowania. Prelekcje i referaty niewątpliwie mają swój urok, ale cel STWURa od początku był zupełnie inny. Nasze spotkania od razu przyjęły formę warsztatową, gdzie podczas krótkiej, ale bardzo treściwej prelekcji uczestnicy uczyli się przydatnej techniki lub poznawali zestaw powiązanych ze sobą funkcji. Następnie wspólnie ćwiczyliśmy nowe opanowane umiejętności, aby je utrwalić i wyćwiczyć.</p>

<p>Doświadczenia z siedmiu dotychczas zorganizowanych STWURów (i kilku mniejszych STWURków) pozwoliły nam opracować nową, lepszą formułę naszych spotkań. Już w październiku STWUR rozpoczyna spotkania z serii <em>eRementarz</em>. Podczas dłuższych, kilkugodzinnych spotkań organizowanych w soboty, będzie czas na dokładniejsze zapoznanie się z podstawami <em>R</em>. Co więcej, każdy uczestnik już w kilka od rozpoczęcia warsztatów będzie mógł stworzyć wizualizację danych lub przeprowadzić ich analizę, bez trudności związanych z konfiguracją <em>R</em>. Niebawem na naszej stronie pojawi się więcej informacji o <em>eRementarzu</em>, włącznie z planem warsztatów, ich datą i miejscem, gdzie się odbędą.</p>

<p>Bardziej doświadczonych użytkowników <em>R</em> z pewnością zachęci możliwość spotkania z twórcami znanych pakietów e<em>R</em>owych. Ponieważ wiemy doskonale, że <a href="https://stwur.github.io/STWUR//blog/mapa_stwurow/">nie wszystkie STWURy są z Wrocławia</a>, spotkania te będą streamowane na żywo, a my postaramy się ułatwić interakcję wirtualnych uczestników z prelegentem.</p>

<p>Mamy nadzieję, że tak jak my nie możecie się doczekać kolejnych spotkań STWURa. Do zobaczenia!</p>

<p>Nasze spotkania wspiera Kruk SA.</p>

<p><img src="https://stwur.github.io/STWUR//images/kruk_logo.jpg" id="logo" height="35%" width="35%" /></p>
:ET