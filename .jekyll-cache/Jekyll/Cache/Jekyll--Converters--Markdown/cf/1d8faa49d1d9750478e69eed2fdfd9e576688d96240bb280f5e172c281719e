I"q<p>eRementarz - pełne wprowadzenie do <em>R</em> w 6 godzin!</p>

<p>W październiku chcemy zaprosić Was na zupełnie nowe spotkanie z cyklu eRementarz. eRementarz to sześciogodzinny kurs po odbyciu którego zupełni nowicjusze poznają możliwości <em>R</em>, a bardziej doświadczeni użytkownicy ugruntują swoją wiedzę.</p>

<p>Chcemy, aby nawet osoby, które do tej pory nie miały styczności z <em>R</em> były w stanie niemal od razu stworzyć wizualizację danych, czy opracować model predykcyjny. Dlatego też udostępniamy Wam infrastruktrę w postaci kilkudziesięciu stanowisk RStudio Server. Nie trzeba instalować <em>R</em> samodzielnie, wystarczy zalogować się ze swojego laptopa do RStudio uruchomionego na naszym serwerze.</p>

<p>Najbardziej zależy nam, aby na spotkanie przyszły osoby, które dopiero zaczynają poznawać sekrety <em>R</em> albo dopiero chcą zacząć. eRementarz to idealna szansa dla Was, aby w luźnej atmosferze szybko postawić swoje pierwsze kroki i móc zacząć samodzielnie analizować dane.</p>

<p>eRementarz odbędzie się 7.10.2017 od 10:00 do 16:00 w sali 1.03. na Wydziale Biotechnologii Uniwersytetu Wrocławskiego (Fryderyka Joliot-Curie 14a, 50-383 Wrocław). Ponieważ spotkanie ma charakter warsztatowy, to nie zapomnijcie przynieść własnych laptopów. Będziecie mieli dostęp do RStudio Server, ale aby korzystanie z niego obyło się bez zbędnych komplikacji, to zainstalujcie nowoczesną przeglądarkę internetową. Link do zapisów: <a href="https://erementarz.evenea.pl/">https://erementarz.evenea.pl/</a>.</p>

<p>Nasze spotkania wspiera Kruk SA.</p>

<p><img src="https://stwur.github.io/STWUR//images/kruk_logo.jpg" id="logo" height="35%" width="35%" /></p>

<h2 id="devcamp">DevCamp</h2>

<p>14-15.10.2017 we Wrocławiu odbywa się <a href="http://devcamp.pl/">DevCamp</a>. Nie może tam zabraknąć STWURowiczów, dlaczego gorąco zapraszamy Was do udziału. Co więcej, wśród osób lajkujących i serduszkujących tego posta na <a href="https://www.facebook.com/stwur">fanpage’u STWURa</a>, rozlosujemy (używając <em>R</em>, naturalnie) 10 wejściówek na DevCamp.</p>
:ET