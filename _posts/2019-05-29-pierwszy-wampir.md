---
layout: post
title: "WAMPIR #1"
---

Już 13.06.2019 odbędzie się pierwszy WAMPIR podczas którego porozmawiamy o zaawansowanych metodach uczenia maszynowego w R i Pythonie.

## WAMPIR

STWUR otwiera się na Pythona! Rozpoczynamy nową sesję spotkań WAMPIR (Wrocławski Alians Miłośników Pythona i R). Spotkania Wampira przeznaczone są dla bardziej zaawansowanych miłośników data science, którzy chcą pogłębić swoją wiedzę z zakresu tak szybko rozwijających się technologii jak NLP czy głębokie sieci neuronowe. Będzie technicznie, będzie dogłębnie, ale zawsze w przyjaznej STWURowej atmosferze. Serdecznie zapraszamy na inauguracyjne spotkanie.

### Praktyczne aspekty modeli generatywnych na przykładzie modeli typu GAN

W ramach prezentacji przedstawione zostaną praktyczne aspekty modeli generatywnych. W pierwszej kolejności zaprezentowane zostaną podstawy teoretyczne i podstawowe własności GANów. Dalsza część prezentacji będzie dotyczyć rozwinięć i praktycznych zastosowań tego typu modeli. W ostatniej części przedstawiona zostanie krótka implementacja podstawowego modelu GAN.

Bio: **Maciej Zięba** jest adiunktem na Politechnice Wrocławskiej, pracuje również jako Senior ML Researcher w firmie Tooploox. Jego zainteresowania badawcze koncentrują się wokół zastosowań modeli generatywnych, głównie do efektywnego uczenia kompaktowych reprezentacji danych. **Maciej** jest współautorem wielu prac z obszarów ML, część z nich była prezentowana na konferencjach NeurIPS, ICML czy ICLR.

### Chatbot drużyny Uniwersytetu Wrocławskiego w NIPS Conversational Intelligence Challenge

Drużyna studentów i pracowników Instytutu Informatyki UWr w składzie Jan Chorowski, Adrian Łańcucki, Szymon Malik, Maciej Pawlikowski, Paweł Rychlikowski, Paweł Zykowski zajęła pierwsze miejsce (ex aequo) w konkursie NIPS Conversational Intelligence Challenge.

Konkurs rozgrywany był od kwietnia do grudnia 2017. Celem było stworzenie systemu dialogowego (chatbota), który konwersowałby z użytkownikiem na temat losowego paragrafu artykułu (Wikipedia, wiadomości). Ten skomplikowany i złożony problem jest uważany za jedno z najważniejszych zadań sztucznej inteligencji.

Bio: O rozwiązaniu opowie jeden z członków zwycięskiej drużyny - **Adrian Łańcucki**, który w marcu br. obronił doktorat z informatyki na Uniwersytecie Wrocławskim. **Adrian** jest współautorem prac z zakresu NLP oraz pasjonatem uczenia maszynowego.

## Czas i miejsce spotkania

eRementarz odbędzie się 13.06.2019 od 18:00 do 20:00 w sali 1.03. na Wydziale Biotechnologii Uniwersytetu Wrocławskiego (Fryderyka Joliot-Curie 14a, 50-383 Wrocław). Link do zapisów: [https://www.meetup.com/Wroclaw-R-Users-Group/events/261825090/](https://www.meetup.com/Wroclaw-R-Users-Group/events/261825090/).

## Sponsorzy

Nasze spotkania wspiera [Kruk SA](https://pl.kruk.eu/), [Fundacja Why R?](http://whyr.pl/), Doktoranckie Koło Naukowe Bioinformatyki oraz Wydział Biotechnologii Uniwersytetu Wrocławskiego.

<img src='https://stwur.github.io/STWUR//images/kruk_logo.jpg' id="logo" height="35%" width="35%"/>
