---
layout: post
title: "STWUR #10: Płytkie sieci neuronowe - zastosowanie w budowie modeli ensemble’owych i optymalizacji biznesowych KPIs"
modified:
author: michal
categories: blog
excerpt:
tags: []
image:
  feature:
date: 2019-01-18
output:
  md_document:
    variant: markdown_github
---

7.02.2019 odbędzie się dziesiąte spotkanie STWURa podczas którego będziemy wspólnie poznawać zastosowania płytkich sieci neuronowych w **R**.

## Płytkie sieci neuronowe - zastosowanie w budowie modeli ensemble’owych i optymalizacji biznesowych KPIs

W czasach panowania uczenia głębokiego nieomal zapomnieliśmy, że sieci neuronowe mogą mieć inne zastosowania, niekoniecznie wymagające złożonych struktur, wielkich danych i mocy obliczeniowych. Przedstawię dwa przypadki użycia sieci neuronowej w pakiecie **R** *neuralnet*, który w ostatnim roku kilka razy przydał mi się w sytuacji, kiedy potrzebowałem połączyć wyniki różnych modeli predykcyjnych lub zbudować optymalną postać wskaźnika biznesowego na podstawie wielu wskaźników cząstkowych. Przy okazji postaram się obalić mit o nieprzejrzystości i nieinterpretowalności sieci neuronowych (zaznaczając, że chodzi właśnie o takie “płytkie” sieci:-)). Zapraszam serdecznie!

## Prezentujący: Adrian Fołtyn

Badacz danych, naukowiec, kompozytor. 17 lat doświadczenia w biznesie, w tym ponad 10 lat w obszarach związanych z data science. W ostatnim okresie pracował jako Director of Data Science w HelloFresh oraz Analytics Team Leader w McKinsey & Company, a od stycznia jest Ekspertem Data Science w Ocado Technology. [Link do profilu na LinkedIn](https://www.linkedin.com/in/adrianfoltyn/).

## Czas i miejsce spotkania

Spotkanie odbywa się na Wydziale Biotechnologii UWr (Fryderyka Joliot-Curie 14a, 50-383 Wrocław) 7.02.2019 (poniedziałek) o 18:30 w sali 1.03. Ok. 20 przenosimy się do [Cybermachiny](https://www.facebook.com/Cybermachina/) na rozmowy o **R** w luźniejszej atmosferze.

Nasze spotkania wspiera [Kruk SA](https://pl.kruk.eu/), [Fundacja Why R?](http://whyr.pl/), Doktoranckie Koło Naukowe Bioinformatyki oraz Wydział Biotechnologii Uniwersytetu Wrocławskiego.

<img src='https://stwur.github.io/STWUR//images/kruk_logo.jpg' id="logo" height="35%" width="35%"/>
